<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ १ on मीमांसायां विश्वासटिप्पन्यः</title>
    <link>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/</link>
    <description>Recent content in &#43;०१ १ on मीमांसायां विश्वासटिप्पन्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/index.xml" rel="self" type="application/rss+xml" />
    
    
    <item>
      <title>०१ १,१</title>
      <link>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/01_11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/01_11/</guid>
      <description>१,१.१ वागीशाद्याः सुमनसः सर्वार्थानामुपक्रमे ।
यं नत्वा कृतकृत्याः स्युस्तं नमामि गजाननम् ॥ MJAINY_१,१.१ ॥
 १,१.२ इष्टदेवतां नमस्कृत्य चिकीर्षितार्थपरिपालनाय पालके स्वामिनि विद्यमानं महिमानमनुस्मरति &amp;ndash;
युक्तिं मानवतीं विदन्स्थिरधृतिर्भेदे विशेषार्थभाग् आप्तोहः क्रमकृत्प्रयुक्तिनिपुणः श्लाध्यातिदेशोन्नतिः ।
नित्यस्फूर्त्यधिकारवान्गतसदाबाधः स्वतन्त्रेश्वरो जागर्ति श्रुतिमत्प्रसङ्गचरितः श्रीबुक्कणक्ष्मापतिः ॥ MJAINY_१,१.२ ॥
 अत्र चिकीर्षिते धर्मशास्त्रे वर्तमानानां द्वादशानामध्यायानां ये प्रतिपाद्या अर्थाः, ये च नीतिशास्त्रोक्ता राजधर्माः, ते सर्वे ऽप्यस्मिन्भूपतावुपलभ्यन्ते ।
नीतिपक्षे - युक्तिर्योगः संधिः ।
सा च युक्तिर्मानवती ।
मानः सत्कारश्चतुर्षु सामभेददानदण्डेषूपायेषु प्रथम उपायः ।</description>
    </item>
    
    <item>
      <title>०२ १,२</title>
      <link>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/02_12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/02_12/</guid>
      <description>१,२.१-३ वायुर्वा इत्येवमादेरर्थवादस्य मानता ।
न विधेये ऽस्ति धर्मे किं किंवासौ तत्र विद्यते ॥ MJAINY_१,२.१ ॥
विध्यर्थवादशब्दानां मिथोपेक्षापरिक्षयात् ।
नास्त्येकवाक्यता धर्मे प्रामाण्यं संभवेत्कुतः ॥ MJAINY_१,२.२ ॥
विध्यर्थवादौ साकाङ्क्षौ प्राशस्त्यपुरुषार्थयोः ।
तेनैकवाक्यता तस्माद्वादानां धर्ममानता ॥ MJAINY_१,२.३ ॥
 काम्यपशुकाण्डे विध्यर्थवादौ श्रूयेते ।
ऽवायव्यं श्वेतमालभेत भूतिकामःऽ इति विधिः ।
ऽवायुर्वै क्षेपिष्ठा देवता, वायुमेव स्वेन भागधेयेनोपधावति, स एवैनं भूतिं गमयतिऽ इत्यर्थवादः ।
तत्र विधिवाक्यगता वायव्यादिशब्दा अर्थवादशब्दनैरपेक्ष्येणैव विशिष्टमर्थं विदधति ।
अर्थवादशब्दश्चेतरनैरपेक्ष्येणैव भूतार्थमन्वाचक्षते ।
ऽक्षिप्रगामी वायुः स्वोचितेन भागेन तोषितो भागप्रदायैश्वर्यं प्रयच्छतिऽ इत्युक्ते रामायणभारतादाविव वृत्तान्तः कश्चित् प्रतीयते, न त्वनुष्ठेयं किञ्चित् ।</description>
    </item>
    
    <item>
      <title>०३ १,३</title>
      <link>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/03_13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/03_13/</guid>
      <description>१,३.१-२ तृतीयपादस्य प्रथमाधिकरणमारचयति -
अष्टकादिस्मृतेर्धर्मे न मात्वं मानताथवा ।
निर्मूलत्वान्न मानं सा वेदार्थोक्तौ निरर्थता ॥ MJAINY_१,३.१ ॥
वैदिकैः स्मर्यमाणत्वात्संभाव्या वेदमूलता ।
विप्रकीर्णार्थसेक्षेपात्सार्थत्वादस्ति मानता ॥ MJAINY_१,३.२ ॥
 &amp;ldquo;अष्टकाः कर्तव्याः&amp;quot;इत्यादि स्मृतिवाक्यं न धर्मे प्रमाणम , पौरुषेयवाक्यत्वे सति मूलप्रमाणरहितत्वात् , विप्रलम्भकवाक्यत्वात् ।
अथ मूलप्रमाणवत्त्वाय वेदार्थ एव स्मृतिरनर्था स्यात् ।
तदानीमनुवादकत्वादप्रामाण्यमिति प्राप्ते - ब्रूमः &amp;ndash; ऽ विमता स्मृतिर्वेदमूला, वैदिकमन्वादिप्रणीतस्मृतित्वात् , उपनयानाध्ययनादिस्मृतिवत् ऽ ।
न च वैयर्थ्ये शङ्कनीयम् ।
अस्मदादीनां प्रत्यक्षेषु परोक्षेषु चं नानावेदेषु विप्रकीर्णस्यानुष्ठेयार्थस्यैकत्र संक्षिप्यमाणत्वात् ।</description>
    </item>
    
    <item>
      <title>०४ १,४</title>
      <link>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/04_14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/mImAMsA/pUrvA/granthAH/nyAya-mAlA-vistaraH/01_1/04_14/</guid>
      <description>१,४.१-२ चतुर्थपादस्य प्रथमाधिकरणं ।
वार्तिककारोन्नीतमारचयति -
उद्भिदादिपदं धर्मे किममानमुत प्रमा ।
विध्यर्थवादमन्त्रांशेष्वनन्तर्भावतो न मा ॥ MJAINY_१,४.१ ॥
अन्तर्भावो विधावुद्भिदा यजेतेति दृश्यते ।
नामत्वेनान्वयो वाक्ये वक्ष्यते ऽतः प्रमैव तत् ॥ MJAINY_१,४.२ ॥
 &amp;ldquo;उद्भिदा यदेत&amp;rdquo; &amp;ldquo;बलभिदा यजेत&amp;rdquo; &amp;ldquo;विश्वजिता यजेत&amp;quot;इत्येवं समाम्नायते ।
तत्रोद्भिदादिपदं न धर्मे प्रमाणम् ।
कुतः ।
प्रमाणत्वनोभिमतेषु त्रिषु वेदवेभागेष्वनन्तर्भावात् ।
तथा हि - विधिः साक्षात्प्रमाणम् ।
अर्थवादमन्त्रौ तु विध्यन्वयेन ।
तत्र न तावदुद्भिदादिपदं विधावन्तर्भवति ।
विध्यर्थरूपाया भावनाया अंशेषु भाव्यकरणेतिकर्तव्यतारूपेषु कस्याप्यवाचकत्वात् ।</description>
    </item>
    
  </channel>
</rss>